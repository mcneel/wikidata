======Convalida della licenza di Rhino 5======
Rhino 5 introduce un nuovo sistema di convalida delle licenze allo scopo di ridurre la pirateria delle licenze di Rhino. La convalida delle licenze associa la vostra licenza al vostro indirizzo e-mail (o al vostro dominio di posta elettronica nel caso delle licenze lab) e, per le licenze di aggiornamento, al vostro codice di licenza precedente. 

Il contratto di licenza di Rhino consente l'installazione di Rhino su vari computer a patto che la licenza si usi solo su un computer per volta. Il sistema di convalida consente l'installazione della licenza su vari computer a patto che la convalida venga effettuata ogni volta con le stesse informazioni.

===== Aggiornamento da una versione precedente =====
Quando aggiornate Rhino da una versione precedente, la convalida delle licenze associa la licenza della vostra versione precedente di Rhino alla licenza alla quale state aggiornando. Le licenze di versioni precedenti possono essere usate per l'aggiornamento ad una sola licenza di Rhino 5. Immaginiamo, per esempio, un'azienda che possiede quattro licenze di Rhino 4 ed effettua l'aggiornamento a Rhino 5. Affinché la convalida riesca, ogni installazione dell'aggiornamento va associata ad una licenza diversa di Rhino 4.

===== Il processo di convalida =====
Dopo aver installato Rhino, vi viene concesso un periodo di tolleranza di 30 giorni per completare il processo di convalida.

Rhino vi mostrerà la procedura guidata della convalida della licenza. Seguite le istruzioni sullo schermo per convalidare la vostra licenza.

Nel caso in cui vi venga restituito un errore durante la convalida della licenza, contattate il [[http://www.rhino3d.com/support|Supporto tecnico di McNeel]] per richiedere assistenza. Vi preghiamo di inviare la descrizione dell'errore.

===== Convalida offline =====
Se il vostro computer non è connesso a Internet, la procedura guidata della convalida della licenza vi fornirà istruzioni su come convalidare usando un browser Web su un altro computer. Il procedimento è il seguente:

  - Visitare la pagina https://www.mcneel.com/validate/rhino/5
  - Immettere l'indirizzo di posta elettronica ed il codice di licenza
  - Se richiesto, inserire il codice di licenza della versione precedente di Rhino
  - Sullo schermo verrà visualizzato un codice di convalida
  - Stampare oppure trascrivere il codice di convalida
  - Ritornare al computer senza connessione Internet
  - Avviare Rhino 5.
  - Inserire il codice di convalida nella procedura guidata per la convalida e quindi cliccare su Avanti

Rhino verrà correttamente convalidato offline.