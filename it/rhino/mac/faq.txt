====== Domande frequenti su Rhino per Mac ======

--> Rhino per Mac ha un limite di durata. Cosa succede quando scade?#

La scadenza assicura che tutti stiano provando l'ultima versione e che non si stiano segnalando problemi che sono già stati risolti. 

Prima della scadenza di ogni WIP di Rhino per Mac, una nuova WIP sarà disponibile per il [[http://www.rhino3d.com/download/wenatchee/5.0/wip|download]]. Rhino per Mac verifica la presenza di eventuali aggiornamenti WIP ad ogni avvio e notifica la disponibilità di un'eventuale nuova versione. Ogni volta che sarà disponibile una nuova versione WIP, verrà pubblicato un messaggio anche nella [[http://discourse.mcneel.com/category/rhino-for-mac|sezione di Rhino per Mac]] del [[http://discourse.mcneel.com/ |forum di Discourse]].

<-- 

-->I file di dati sono compatibili con la versione per Windows?#

Sì, i file di Rhino 5 sono identici. È inoltre possibile esportare i file di Rhino V4 per la compatibilità con Rhino V4 per Windows.

<-- 

-->Posso usare il mio mouse a due / tre tasti sulla versione per Macintosh?#

Sì, tutti i computer Macintosh supportano mouse multi-pulsante e con rotellina. Si può comunque continuare ad usare un mouse Macintosh con un solo pulsante. Per simulare il clic con il pulsante destro del mouse, mantenere premuto il tasto Ctrl mentre si clicca sul pulsante singolo.

<-- 

-->Posso usare uno Spaceball/SpaceNavigator/SpaceExplorer sulla versione per Macintosh?#

In questo momento, è supportato solo lo SpaceNavigator.

<--
 


-->Cosa non funziona? Perché ottengo il messaggio "Comando sconosciuto o non implementato"?#

Il nostro scopo è supportare tutte le funzionalità presenti in Rhino per Windows implementabili sulla piattaforma Macintosh, tuttavia, nella versione WIP per Macintosh corrente mancano ancora alcune funzionalità. Si veda il [[http://www.rhino3d.com/nr.htm|processo di sviluppo]] usato per Rhino per Windows per ulteriori informazioni su come siamo soliti introdurre un nuovo prodotto. Per lo sviluppo della versione per Macintosh, stiamo seguendo la stessa politica. Attualmente siamo in [[http://www.rhino3d.com/nr.htm#phase1|fase 1: work-in-progress]]. 

In questa [[rhino:mac:whatworks|pagina web]] troverete una descrizione delle funzionalità già funzionanti e di quelle che devono ancora essere implementate.

<-- 

-->La versione per Macintosh funziona con lingue diverse dall'inglese?#

Sì. Attualmente supportiamo lo spagnolo, il francese, il tedesco, l'italiano, il cinese ed il giapponese. Trattandosi di una versione ancora Work In Progress, per cui esistono ancora delle lacune nella localizzazione. 

Rhino per Macintosh usa la selezione lingue predefinita del Macintosh. Per usare una lingua diversa da quella predefinita di OS X, nel menu dell'applicazione
  - Cliccare su **Rhinoceros** e quindi su **Preferenze**.
  - Nel pannello delle **Preferenze di lingua**, specificare la lingua desiderata.

<-- 
-->Come disinstallo Rhino?#

Seguite i seguenti passi per rimuovere completamente Rhino per Mac dal computer:

  - Rimuovere l'applicazione dalla cartella "Applicazioni".
  - Rimuovere la directory **/Libreria/Application Support/McNeel**. Questa directory contiene i modelli dei tutorial ed i manuali scaricati; può non esistere nel computer.
  - Rimuovere la directory  **~/Libreria/Application Support/McNeel**  dalla home directory. Questa directory viene usata opzionalmente da Rhino ed è possibile che non esista nel vostro computer. Può contenere i materiali creati con Toucan, gli script di Python ed altri plug-in di Rhino per Mac.
  - Rimuovere il file **~/Libreria/Preferenze/com.mcneel.rhinoceros.plist** dalla home directory. Questo file contiene tutte le vostre preferenze di Rhino.

<-- 

-->Posso scrivere ed eseguire script e plug-in?#

-->Posso eseguire uno script di comandi sulla versione per Macintosh?#

Sì. Per caricare ed eseguire uno script di comandi, nel menu di Rhino, select **Strumenti > Comandi > Leggi da file**.
 
<--

-->Posso eseguire un programma in RhinoScript sulla versione per Macintosh?#

No. RhinoScript si basa su VisualBasic e VisualBasic non può essere eseguito su OS X. Stiamo usando Python per lo scripting su entrambe le versioni di Rhino, per cui si potranno scrivere script sia sulla versione per Mac che su quella per Windows. Si veda il [[http://discourse.mcneel.com/category/scripting | forum di supporto per lo scripting di Rhino]] per il supporto per lo scripting con Python per le versioni Windows ed OS X.

<--


-->I plug-in di terze parti funzioneranno su Rhino per Mac?#

Forse. Tuttavia, i plug-in per Windows non funzioneranno sul Mac. La decisione di portare o meno un plug-in su Rhino per Mac dipenderà da ciascun sviluppatore.
<--
 
-->La versione per Macintosh supporterà il mio plug-in C?#

In futuro. Non siamo ancora pronti per fornire supporto agli utenti di plug-in C++, ma intendiamo poterlo fare in futuro. Dovrete ricompilare i vostri plug-in usando il sistema di sviluppo di Macintosh. A seconda della complessità del vostro plug-in, è possibile che non sia necessario molto lavoro per creare un plug-in che si compili e funzioni sia su Windows che su Macintosh.

<--

-->La versione per Macintosh supporterà il mio plug-in .NET?#

In futuro. Stiamo lavorando a degli strumenti che consentiranno agli sviluppatori di plug-in per Rhino di scrivere plug-in eseguibili sia su OS X che su Windows.

<-- 
<--

-->Quando verrà rilasciato Rhino per Mac?#

Non lo sappiamo. La McNeel & Associates segue un ciclo di sviluppo poco comune, il quale prevede il rilascio di versioni premature ed incomplete dei nostri software in modo tale da poter ottenere dei riscontri dagli utenti. Rhino per Mac segue lo stesso stile di sviluppo usato per lo [[http://www.rhino3d.com/nr.htm|sviluppo di Rhino per Windows]].

<--
 
-->Se acquisto Rhino per Windows, potrò ottenere Rhino per Mac gratuitamente? Quale sarà la politica di aggiornamento?#

Non abbiamo ancora deciso nulla in merito alla politica di aggiornamento.

====== Problemi ======
-->Come segnalo un problema?#

Si veda [[reportingproblems|Segnalazione di problemi]].

<--

-->Problemi di installazione#

-->È necessario che disinstalli Rhino prima di installare una versione più recente?#

No. 

<-- 

-->Non riesco ad installare Rhino. Cosa faccio?#

Verificare che il file .dmg scaricato sia valido. A volte i file si possono danneggiare durante il download.

  - Avviare il programma Utility Disco **/Applicazioni/Utility/Utility Disco**
  - Dal menu, selezionare **Immagini > Verifica...** Apparirà la finestra di dialogo "Apri file".
  - Selezionare il file .dmg scaricato. Si trova nella cartella Download e si chiama rhinoceros_wip_YYYYMMDD.dmg
  - Se il file scaricato non è valido, andare alla pagina [[http://www.rhino3d.com/download/wenatchee/5.0/wip|download]] e richiedere un altro link di download.

<-- 

-->Ho installato l'ultima versione di Rhino e continua a dire che è scaduto. Cosa faccio?#

Risultano installate varie copie di Rhino e continua a lanciarsi la versione scaduta. Occorre rimuovere **tutte** le copie di Rhino. 

Fare doppio clic su un file 3DM qualsiasi. Se il file si apre in Rhino, vorrà dire che da qualche parte c'è ancora una copia di Rhino installata. 
  - Cliccare con il tasto destro sull'icona di Rhino nel Dock, selezionare **Opzioni > Mostra nel Finder** dal menu per scoprire dove si trova la copia.
  - Trascinare la copia nel Cestino. 
  - Dopo aver eliminato tutte le copie di Rhino, quando si andrà a fare doppio clic su un file 3DM, esso si aprirà con TextEdit. Se ciò accade, vorrà dire che tutte le copie di Rhinoceros sono state rimosse.
  - Installare di nuovo la versione appena scaricata.

<--
 
-->Quando trascino Rhino sulla cartella Applicazioni, mi dice che l'installazione non è possibile perché BGHUDAppKit si sta eseguendo. Qualche idea?#

Si tratta di un errore del Finder 10.7. Esso non verifica correttamente se può sovrascrivere un'applicazione prima di iniziare la copia. Può anche apparire un messaggio su Info.plist.

Purtroppo, quando si ottiene questo messaggio, il Finder ha già parzialmente rimosso l'applicazione esistente di Rhinoceros e non ha installato la nuova versione.  Ciò significa che la copia attuale di Rhinoceros è danneggiata e, se si prova ad eseguirla, andrà in crash.

Trascinando una seconda o terza volta, è probabile che funzioni. Si può anche trascinare la copia esistente di Rhinoceros dalla cartella Applicazioni nel Cestino prima di installare una versione più recente. In questo modo, il Finder non avrà problemi cercando di sovrascrivere la versione esistente.
 
Il Finder 10.8 lo fa correttamente. Una soluzione alternativa sarebbe eseguire l'aggiornamento a 10.8.

<-- 
<--

-->Rhino per Mac è andato in crash! Cosa faccio?#

Si veda [[macrhinocrash|Rhino è andato in crash - Cosa faccio?]]

<--
 
-->La versione corrente di Rhino per Mac ha un problema. Voglio scaricare la versione precedente.#

Le versioni WIP precedenti di Rhino per Mac non sono disponibili. Partecipando al programma di prova delle versioni Work In Progress, avete accettato di segnalare i problemi riscontrati. Si veda l'articolo [[rhino:mac:reportingproblems|Segnalazione dei problemi riscontrati con Rhino per Mac]] per vedere come segnalarci i problemi trovati ed aiutarci a risolverli.

<-- 

-->Mi è apparsa una finestra di dialogo con il messaggio "Errore del programma" ed ora Rhino per Mac non funziona più.#

Quando Rhino per Mac si trova di fronte ad una situazione imprevista, mostra una finestra di dialogo con un messaggio di "Errore del programma" generico. Dopo questo errore, Rhino per Mac si arresta internamente, dopodiché non è più possibile eseguire nessun comando o opzione da menu. Si può salvare il file ed uscire da Rhino per Mac, ma non molto di più. Abbiamo bisogno di sapere quando si è verificato l'errore. 
Mentre state lavorando con Rhino, vi può apparire la seguente finestra di dialogo:

Rhino mostra questa finestra di dialogo generica in varie situazioni. Non tutte le funzionalità sono state implementate in Rhino; questa finestra appare quando si sta cercando di usare una funzionalità non ancora implementata. In Rhino c'è inoltre del codice programma che dovrebbe venir usato solo nella versione di Rhino per Windows. Se un'operazione che state eseguendo cerca di eseguire questo codice, otterrete una finestra di dialogo di "Errore di Rhino". Infine, contenendo questa versione iniziale del codice molti test di debug, questa finestra vi può apparire anche quando un test interno scopre una situazione che non dovrebbe avere luogo.

{{:rhino:mac:notimpl.png?nolink|}}

Se vi appare una di queste finestre di dialogo, prendete nota del nome del file, del numero di riga e delle informazioni sulla versione. Mandateci quindi queste informazioni a <mactech@mcneel.com>, spiegandoci cosa stavate facendo quando vi è comparsa questa finestra di dialogo. Cercheremo di riprodurre il problema e di trovare una soluzione affinché l'errore non si ripeta.

Dopo la comparsa di questa finestra di dialogo, l'uso di Rhino viene limitato a pochi comandi. Potrete salvare il file ed uscire da Rhino, ma non potrete fare molto di più.

<-- 


--> Mi piacerebbe poter ripetere l'ultimo comando con un clic destro del mouse #

Disattivando il menu contestuale si consente la ripetizione.

  - Cliccare su **Rhinoceros** e quindi su **Preferenze**.
  - Selezionare il pannello **Mouse**.
  - Nella sezione **Pulsante destro del mouse**, togliere la spunta alla casella **Abilita menu contestuali**.

<--

--> Mi piacerebbe poter eseguire il comando secondario del pulsante di una barra con un clic destro del mouse#

Alcuni pulsanti delle tavolozze degli strumenti hanno due comandi associati ad essi. I comandi sono elencati nel tooltip.
L'azione predefinita per eseguire il comando secondario è Opzione+clic pulsante strumento.

  - Cliccare su **Rhinoceros** e quindi su **Preferenze**.
  - Selezionare il pannello **TavolozzaStrumenti**.
  - Specificare l'impostazione **Esegui comando secondario quando**. La barra strumenti e le tavolozze degli strumenti gestiscono i clic destri nello stesso modo.

**Nota:** Se definite il clic destro affinché esegua il comando secondario, non potete più usare il clic destro per personalizzare la barra strumenti del documento.  Per poterlo fare, usate la scelta da menu Visualizza/Personalizza barra strumenti.

Lo standard dell'interfaccia utente di Mac è che il clic destro (o ctrl + clic) fa //sempre// apparire un menu contestuale.  Con il pannello TavolozzaStrumenti, è possibile cambiare questo comportamento secondo le proprie preferenze.

<--