======Zoo - Panoramica delle caratteristiche======
> **Prodotto:** //[[it:zoo:home|Zoo 5]]//
> **Sommario:** //Una panoramica delle caratteristiche dello Zoo 5.//

=====Informazioni generali=====
Lo Zoo consente la condivisione delle licenze (CD-Key) di Rhino, Flamingo, Penguin, Brazil e Bongo tra gli utenti di uno stesso gruppo di lavoro in rete. Quando questi prodotti sono installati come nodi di gruppo anziché a singolo utente, funziona nel seguente modo: 

  * Quando un nodo di gruppo viene avviato, viene inviata allo Zoo una richiesta di licenza. 
  * Viene assegnata una licenza non usata al nodo. 
  * Quando il nodo termina la sessione, la licenza viene restituita allo Zoo e ripristinata tra le licenze disponibili. 

** Lo Zoo è gratuito!**

//Nota: lo Zoo 4.0 e lo Zoo 5 possono essere eseguiti contemporanemente sulla stessa rete e persino installati sullo stesso server senza nessun conflitto.//

=====Caratteristiche=====
  * **Nessun costo extra.** Non si richiede nessuna versione specifica di Rhino, Flamingo, Penguin, Brazil o Bongo. 
  * **Nessun hardware specifico richiesto.** Lo Zoo funziona su qualsiasi sistema basato su Windows. 
  * **Nessun software specifico richiesto.** Lo Zoo funziona su qualsiasi sistema Windows che supporti Microsoft .Net Framework 4, a partire da Windows XP in avanti.
  * **Installazione semplice.** Installare lo Zoo su uno qualsiasi dei sistemi basati su Windows e quindi immettere le chiavi di licenza nello Zoo, anziché nei singoli sistemi. 
  * **Estrazione chiavi.** Le chiavi di licenza possono essere estratte per consentire agli utenti laptop di disconnettersi dalla rete. La chiave può essere nuovamente archiviata non appena il laptop si ricollega alla rete. 
  * **Robusto.** I nodi di gruppo continuano a lavorare anche se la connessione di rete o il server sono inattivi.
  * **Instradabile.** Lo Zoo funziona sia su reti a singoli segmenti che su reti in cui i sistemi sono separati da router. 
  * ** Viene eseguito come servizio.** Se si riavvia il sistema con lo Zoo, lo Zoo verrà avviato automaticamente. 

=====Quali sono le novità dello Zoo 5?=====
  * **Nuova versione.** Lo Zoo 5 è una versione completamente nuova dello Zoo. Completamente riscritto, lo Zoo 5 fornisce una serie di nuove funzionalità non riscontrabili nelle versioni precedenti dello Zoo.
  * **Supporta i protocolli Internet standard.** I client comunicano con lo Zoo 5 usando il protocollo **HTTP (Porta 80)**. In questo modo, gli amministratori di sistema possono indirizzare le richieste dello Zoo molto più facilmente su reti complesse o persino su Internet.
  * **Firewall-friendly.** Lo Zoo 5 richiede che il client comunichi periodicamente con il server, ma non stabilisce mai connessioni dal server al client. Gli amministratori non dovranno più aprire le porte del firewall sulle macchine client.
  * **Estrazione licenze limitata.** La versione precedente dello Zoo consentiva l'estrazione delle licenze per supportare gli utenti con computer portatili o fuori sede. Tuttavia, non esistevano limiti alla durata dell'estrazione. Lo Zoo 5 consente all'amministratore di specificare la durata dell'estrazione della licenza.
  * **Supporto plug-in di terze parti.** La versione precedente dello Zoo gestiva solo le licenze dei prodotti McNeel. Lo Zoo 5 consente agli sviluppatori di plug-in di terze parti di aggiungere il supporto per lo Zoo ai loro prodotti.