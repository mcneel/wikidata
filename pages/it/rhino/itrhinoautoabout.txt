====== Informazioni sugli strumenti di automazione per Rhino - Info about Rhino automation tools ======

> **Sommario:** //Informazioni sull'utilizzo degli script ( pagina temporanea )//

===Script non localizzati===

Gli script non localizzati per Windows e Rhino in italiano possono dare dei problemi se si cerca di usarli in questi ambienti (S.O. e/o software //italianizzati//). I problemi possono venire sia dal separatore decimale, che in italiano e' la //virgola// mentre in inglese e' il //punto//, sia dai eventuali comandi di Rhino in inglese, non riconosciuti dalla versione italiana se non preceduti dal carattere //underscore//.

Per rimediare bisogna modificare lo script per renderlo compatibile con i settaggi italiani, oppure cambiare il separatore decimale di Windows, se il problema riguarda i numeri decimali, oppure ancora lanciare Rhino in inglese se invece il problema sono i comandi di Rhino in inglese.

===Come usare gli script===

Gli script VBS appartengono solitamente a una di queste due categorie:

  - File con estensione **txt**, il cui testo dovrebbe iniziare con: **-RunScript (**  Questo file va direttamente copiato (con //Copia & Incolla//) nel pulsante.
  - File con estensione **rvb**, il cui testo **non** inizia con **-RunScript (**  Questo file va copiato sull'HardDisk, in una cartella //visibile// da Rhino, cioe' presente nell'elenco "File search paths" (comando **Options**, sotto "Files"). Il nome  usato per salvare il file deve avere un'estensione **.rvb**. Infine lo script va richiamato dal pulsante con il comando **-LoadScript NOMEFILE**, dove ovviamente //NOMEFILE// e' il nome del file che abbiamo salvato sull'HardDisk.
E' importante ricordare questa distinzione soprattutto in caso di script direttamente copiati dentro una pagina Wiki, di cui quindi non si conosce nome del file ed estensione.










