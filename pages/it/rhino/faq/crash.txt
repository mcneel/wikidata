======Come mandare una segnalazione di arresto anomalo di Rhino======

Se Rhino va in crash, mandateci una segnalazione di arresto anomalo affinché possiamo includerla nell'elenco dei //punti da risolvere//.

  *   Siete in grado di riprodurre il crash? In tal caso, agli sviluppatori interesserebbe ricevere le informazioni specifiche necessarie per riprodurre il crash. Un problema ripetibile è l'unico modo efficace per rilevare e risolvere i problemi relativi a un software.
  *   Quando Rhino va in crash, se c'è abbastanza memoria disponibile, si avvia il sistema di segnalazione di crash. Inserite il vostro indirizzo di posta elettronica e descrivete l'operazione che stavate cercando di eseguire quando Rhino è andato in crash. Un breve elenco dei comandi che stavate usando prima che si verificasse il crash può risultare utile.
  *   Se possibile, spuntate la casella per l'invio del file 3dm con la segnalazione.
  *   Se indicate il vostro indirizzo di posta elettronica ed inviate una descrizione, **la vostra segnalazione verrà analizzata da un umano**. Se non indicate il vostro indirizzo di posta elettronica e non inviate una descrizione, la vostra segnalazione verrà analizzata usando un processo automatico.