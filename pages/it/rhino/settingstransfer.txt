======Trasferire impostazioni personalizzate======

>Come trasferire tutte le impostazioni personalizzate da un'installazione di Rhino all'altra 

=====Dove vengono memorizzate le mie impostazioni?=====

> Nota: le barre degli strumenti sono separate dalle impostazioni e verranno spiegate più avanti.

In Rhino 5 o versione precedente, la maggior parte delle impostazioni di Rhino non sono archiviate in file esterni, ma nel registro. In Rhino 6, molte di queste informazioni sono state spostate dal registro in uno o più file .xml ("impostazioni") e in Rhino 7 o versione successiva, sono state apportate ulteriori modifiche al sistema. 

In tutti i casi, non esiste un file che contenga tutte le opzioni e impostazioni personalizzate di Rhino.  Inoltre, nelle versioni successive, le opzioni esistenti possono essere modificate e potrebbero aggiunte nuove opzioni.  Non esiste quindi un'operazione di un solo clic per trasferire le impostazioni personalizzate da una versione installata a un'altra, soprattutto se l'aggiornamento alle versioni successive avviene nello stesso momento.  Esistono tasti di scelta rapida in base alla versione utilizzata.

**Per Rhino 6 e versioni successive - //nella stessa versione//**:
Il modo più semplice è copiare il //file settings-Scheme_Default.xml// da una versione installata all'altra, sostituendo il file originale.  Il file si trova in //C:\Users\<username>\AppData\Roaming\McNeel\Rhinoceros\<version number>\settings//.  Questa procedura funziona alche durante l'aggiornamento delle versioni, ma  il passaggio da una versione all'altra potrebbe comportare la modifica di alcune impostazioni.

> Nota: la posizione dei file menzionata in precedenza si riferisce a una cartella di Windows nascosta di default. È possibile accedere velocemente a questa cartella facendo clic sul pulsante di avvio di Windows, inserendo **%appdata%** e premere Invio. Apparirà la cartella "Roaming", quindi navigare fino alla cartella corrispondente. <username> rappresenta il nome utente dell'account di Windows, <version number> è 5.0, 6.0, 7.0 ecc.

**Per Rhino 5:**
Per trasferire la maggior parte delle impostazioni, consigliamo di usare il comando di Rhino **EsportaOpzioni (_OptionsExport)**, che crea un unico file contenente le principali impostazioni personalizzate dell'utente. Importando questo file in un'altra installazione tramite il comando **ImportaOpzioni (_OptionsImport)** (Rhino 5), tutte le impostazioni verranno trasferite nella nuova installazione.  È possibile scegliere quali impostazioni importare e non è necessario importarle tutte.  

In Rhino 5, le modalità di visualizzazione sono incluse nei comandi _OptionsExport e _OptionsImport e in Rhino 6 nei file .xml delle impostazioni.  In Rhino 5, con i comandi _OptionsExport e _OptionsImport puoi importare solo tutte le impostazioni contemporaneamente o nessuna.  Se invece desiderate trasferire singolarmente solo alcune modalità di visualizzazione, usate i pulsanti Esporta/Importa che troverete in Opzioni > Vista > Modalità di visualizzazione.

=====Barre degli strumenti=====

Separati dalle altre opzioni, i file dello spazio di lavoro contengono la maggior parte delle barre degli strumenti o pulsanti, come ad esempio quali pulsanti si trovano in quali barre strumenti, le macro di comandi per ciascun pulsante e le immagini dei pulsanti. In Rhino 5 e versioni successive, i file dello spazio di lavoro presentano l'estensione .rui. Puoi copiare questo file anche fra due installazioni.  La posizione di default di questi file si riferisce a una cartella nascosta:

//C:\Users\<username>\AppData\Roaming\McNeel\Rhinoceros\<version number>\UI//.


Il file dello spazio di lavoro non contiene le informazioni relative alle posizioni sullo schermo delle varie barre degli strumenti, ma solo le barre stesse ed informazioni che indicano se sono aperte o meno. In Rhino 5, le informazioni sulla posizione sono archiviate nel registro. In Rhino 6 e versioni successive, queste informazioni sono state spostate in un file .xml per le impostazioni, chiamato //window_positions//, che si trova nella stessa cartella delle altre impostazioni:

//C:\Users\<username>\AppData\Roaming\McNeel\Rhinoceros\<version number>\settings//.

Per caricare il file di uno spazio di lavoro esistente in una nuova installazione, si consiglia di farlo direttamente in Rhino. Nella finestra delle Opzioni di Rhino, in Barre degli strumenti, chiudere il file dello spazio di lavoro esistente e aprire il nuovo file copiato.  Potrebbe essere necessario riorganizzare le barre degli strumenti per la prima volta.  //Non si consiglia di sostituire semplicemente il file .rui con un altro in Windows Explorer quando Rhino è chiuso.//

È possibile importare un file .rui da una versione previa di Rhino mediante la procedura specificata sopra. Tuttavia, è possibile che cambino molte impostazioni da una versione ad un'altra.  Anche alcune macro di comando potrebbero cambiare.

Infine, esistono altri elementi che potrebbero essere modificati o personalizzati, come ad esempio file template, plug-in installati, ecc.  I file modello template sono solo file .3dm che possono essere copiati senza problema. I plug-in probabilmente devono essere reinstallati, quindi, se stai aggiornando a una nuova versione di Rhino, potrebbero verificarsi problemi.


=====Sembra complicato... come faccio ad assicurarmi di aver trasferito tutto?=====

Una procedura di trasferimento generica potrebbe essere come questa:

**Nell'installazione precedente:**

Solo Rhino 5: **OptionsExport** - crea un file .ini.

Rhino 6 e versioni successive: crea una copia del file settings-Scheme_Default.xml.

  * Esegui una copia del file dello spazio di lavoro (.rui) se personalizzato. 
  * Effettua una copia di ogni file modello personalizzato creato. 
  * Esegui una copia di qualsiasi altro file esterno usato, tra cui: e-maps, scripts, ecc.

**Nella nuova installazione:**

Solo Rhino 5: **OptionsImport** e il file .ini creato in precedenza.

Rhino 6 e versioni successive: //Sostituisci// il file esistente settings-Scheme_Default.xml con quello copiato dall'installazione precedente.

  * Copia i file dell'area di lavoro, i file modello, le mappe ambiente, gli script e i file nei percorsi appropriati.
  * Apri //Opzioni > Barre degli strumenti// e carica il file dello spazio di lavoro personalizzato.
  * Installa qualsiasi plug-in che Rhino non trasferisce automaticamente.
  * Imposta Rhino in modo che si apra con il modello template personalizzato.
  * Imposta i percorsi file per script, templates, ecc. se non sono standard.