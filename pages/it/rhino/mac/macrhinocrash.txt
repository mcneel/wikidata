====== Rhino è andato in crash - Cosa faccio? ======


Quando Rhino va in crash, appare prima il cursore d'attesa e poi viene visualizzata questa finestra di dialogo:

{{:rhino:mac:rhinocrash.png?nolink|}}

**Non** fate clic sul pulsante **Report** (Segnala) di questa finestra. Cliccando su questo pulsante, la segnalazione viene inviata ad Apple, non a noi.

**Per mandare una segnalazione di arresto anomalo a McNeel**

  - Fate clic sul pulsante **Reopen** (Riapri) di questa finestra. Si riavvierà Rhino. Rhino rileva che è andato in crash durante l'ultima esecuzione e mostra la finestra di dialogo **Rhino Crash Report** (Segnalazione di arresto anomalo di Rhino):
  - Fate una descrizione di quello che stavate facendo quando Rhino è andato in crash per aiutarci a riprodurre il problema e risolverlo. Inviateci il maggior numero di infomazioni possibile. Ciò crea un messaggio di posta e manda la segnalazione via email a McNeel & Associates. Il messaggio e-mail conterrà solo le informazioni che vedete nella casella **Problem and System Information** (Problema e informazioni di sistema) e la vostra descrizione del problema.
  - Fate clic sul pulsante **Send to McNeel** (Invia a McNeel). Rhino terminerà l'esecuzione.