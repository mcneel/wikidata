======Convalida delle licenze di Rhino======
> **Prodotto:** //[[it:zoo:home|Zoo]]//
> **Sommario:** //La convalida delle licenze di Rhino e come essa funziona con lo Zoo//

Rhino 5 ha introdotto un nuovo sistema di convalida delle licenze per rendere più facile il recupero delle chiavi di licenza perse o rubate. La convalida delle licenze associa la vostra licenza al vostro indirizzo e-mail (o al vostro dominio di posta elettronica nel caso delle licenze lab) e, per le licenze di aggiornamento, al vostro codice di licenza precedente. 

Quando aggiungete una licenza di Rhino allo Zoo, vi viene richiesto di convalidarla online. Le licenze di Rhino vanno convalidate prima di poter essere usate.

=====Aggiornamento da una versione precedente =====
Quando aggiornate Rhino da una versione precedente, la convalida delle licenze associa la licenza della vostra versione precedente di Rhino alla licenza alla quale state aggiornando. Le licenze di versioni precedenti possono essere usate per l'aggiornamento ad una sola licenza di Rhino. Immaginiamo, per esempio, un'azienda che possiede quattro licenze di Rhino 4 e che desidera effettuare l'aggiornamento delle licenze a Rhino 5. Affinché la convalida riesca, ogni installazione dell'aggiornamento va associata ad una licenza diversa di Rhino 4.

===== Il processo di convalida =====
Quando aggiungete un codice di licenza valido di Rhino allo Zoo, appare la procedura guidata della convalida della licenza. Seguite le istruzioni sullo schermo per convalidare la vostra licenza.

Nel caso in cui vi venga restituito un errore durante la convalida della licenza, contattate il [[http://www.rhino3d.com/support|Supporto tecnico di McNeel]] per richiedere assistenza. Vi preghiamo di inviare la descrizione dell'errore.

===== Convalida offline =====
Se il server dello Zoo non è connesso a Internet, si può realizzare la convalida della licenza offline. Il procedimento è il seguente:

  - Andare su un sistema con accesso a Internet.
  -  Visitare la pagina **https://www.rhino3d.com/validate**.
  - Immettete il proprio indirizzo di posta elettronica ed il codice di licenza di Rhino.
  - In caso di aggiornamento, inserire il codice di licenza della versione precedente di Rhino.
  - Il codice di convalida verrà visualizzato sullo schermo. Lo si stampi o lo si salvi in un file di testo.
  - Ritornare sul sistema del server dello Zoo.
  - Eseguire **ZooAdmin**, inserire il codice di licenza di Rhino e fare clic su OK**.
  - Inserire il codice di convalida nella procedura guidata per la convalida e quindi cliccare su **Avanti**.

Rhino verrà correttamente convalidato offline.

\\

{{tag>Zoo}}