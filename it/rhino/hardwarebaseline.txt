====== Linee guida sull'hardware per Rhinoceros 5 ======
Robert McNeel & Associates non è solita testare l'hardware in modo estensivo. Per farci un'idea di quali dispositivi funzionano meglio con Rhino, ci basiamo sulle segnalazioni dei nostri utenti (opinioni dirette tramite il supporto tecnico oppure tratte dal [[http://v5.rhino3d.com/|Forum]]) e sui nostri acquisti hardware. 

Non raccomandiamo quindi nessun hardware specifico per Rhino, ma forniamo solo delle **"linee guida generiche"**.  Suggeriamo l'acquisto di computer che siano il più "allo stato dell'arte" possibile. 

==== Acquistate: ====
  * **Il processore più veloce (CPU)**
  * **L'hard disk più veloce**
  * **Una scheda che supporti le funzionalità di visualizzazione di Rhino**
    * Ciò significa una scheda video con un buon supporto OpenGL. Inoltre, quanto maggiore la memoria della scheda video, tanto più efficiente sarà Rhino rispetto alle sue funzionalità di visualizzazione. Tuttavia, all'aumentare della memoria di una scheda, aumenta anche il suo prezzo. Ulteriori informazioni sulle schede video [[http://wiki.mcneel.com/rhino/rhino5videocards?s[]=video&s[]=cards|qui]].
  * **Molta memoria RAM** 
    * Rhino 5 a 64bit la può usare tutta.
    * Non è insolito trovare utenti Rhino con 16GB~32GB di RAM nei loro computer.
  * **Unità a stato solido (SSD)**
    * Migliorano in modo considerevole la velocità di accesso al drive. 

Chiedete al vostro fornitore hardware quali sono le unità disponibili "più veloci". Chiedete anche alla comunità di Rhino tramite il [[http://v5.rhino3d.com/|forum]]. Logicamente, tutto cambia velocemente.

Vi consigliamo inoltre di acquistare un computer che offra una politica di restituzione entro 30 giorni dalla data di acquisto. Provatelo a fondo con Rhinoceros ed altre applicazioni durante questo periodo e, se non soddisfa le vostre aspettative, restituitelo.

Si vedano anche le seguenti pagine:
  * [[http://wiki.mcneel.com/rhino/troubleshootingdisplayproblems?s[]=video&s[]=cards|Recensioni su alcune schede video]]
  * [[http://wiki.mcneel.com/rhino/rhino5videocards|Raccomandazioni di schede video per Rhino 5]]
==== Ulteriori informazioni sulle schede video ====

  * In generale, cercate delle schede che siano compatibili con le funzionalità di visualizzazione di Rhino. Tuttavia, prestazioni e velocità sono molto soggettive ed i risultati sono determinati in prevalenza dal livello di aspettative. 
  * Non abbiamo mai notato nessun vantaggio significativo nella scelta di una scheda Quadro rispetto ad una GeForce, visto che le prestazioni di entrambe con Rhino sembrano essere molto simili. 
  * Dipende principalmente dal vostro budget. Le schede GeForce costano abbastanza meno ma in genere presentano delle prestazioni molto simili alle altre.
  * Le prestazioni dipendono anche dalle mesh, dalle loro dimensioni e dalla loro topologia. Non c'è modo di sapere con certezza se Rhino soddisferà le aspettative degli utenti in base alla scheda video acquistata. 
  * Insomma, che una scheda video sia più cara non significa necessariamente che sia migliore. 

21 marzo 2013
  * Un utente ci segnala che la GTX 680 w/4gb funziona molto bene con Rhino. Inoltre, la Geforce è molto più economica della Quadro.

//**Speriamo che queste informazioni vi aiutino a fare un buon acquisto!**//