[[accurender:nxt:documentation|Online help home]]

====== L'editor delle immagini di nXt ======

L'editor delle immagini di nXt è una potente utilità standalone che può modificare i file immagine nativi (.nXtImage) generati da una qualsiasi delle piattaforme nXt.  Questi file nativi mantengono tutte le informazioni raccolte durante il rendering. Lanciare l'editor dalla cartella nXt del menu di avvio.

Con l'editor è possibile:

  * Regolare i settaggi dell'indicatore del tono
  * Cambiare l'intensità dei canali di illuminazione
  * Aggiungere degli effetti speciali basati sulle immagini, quali Nebbia o Sfocatura profondità
  * Salvare un'immagine sottoposta a mappatura dei toni in formati comuni quale .jpg o .png
  * Salvare le informazioni sulla luminanza in un formato HDR
  * Visualizzare e salvare dei canali mascherati aggiuntivi (alfa, distanza, materiale), da usare in operazioni di compositing avanzato
  * Salvare nel formato file Piranesi© (*.epx), il quale può essere usato per realizzare dei rendering non fotorealistici
  * Usare l'aritmetica delle immagini per operazioni quali la fusione di un'immagine generata dai diversi nodi della render farm.
  * Salvare le impostazioni di illuminazione usate per generare un rendering.    Queste impostazioni di illuminazione possono essere usate per generare ulteriori rendering.


===== Caricare un'immagine =====

Dopo aver salvato i risultati del rendering come .nXtImage, usare File->Apri... per caricare l'immagine nell'editor.  

Man mano che si sposta il cursore sull'immagine, la barra di stato mostra le seguenti informazioni su ciascun pixel:

  * Le coordinate del pixel, misurate dal vertice sinistro inferiore
  * Colore ed alfa del pixel, in formato RGBA, risultanti dopo la mappatura dei toni
  * Il valore effettivo di luminanza memorizzato in ogni pixel come RGB e singolo canale Y.  Si tratta del risultato diretto del calcolo dell'illuminazione.  Se si sono usate delle informazioni accurate sull'illuminazione per produrre il rendering, questi valori verranno espressi in candele per metro quadrato (cd/ m2).
  * La distanza in metri di ciascun pixel dall'osservatore.  Valori negativi indicano un pixel sullo sfondo.
  * Il nome del materiale usato per renderizzare il pixel.


===== Lavorare con i canali maschera =====

I file .nXtImage contengono tre canali aggiuntivi che possono essere usati come maschere nella maggior parte degli editor di bitmap per operazioni di compositing avanzato.  Questi canali contengono informazioni sulla trasparenza (alfa), sulla distanza e sul materiale di ciascun pixel, codificate in un'immagine a gradazioni di grigio.  Ciascun canale può essere visualizzato e salvato su un file .png.

Usare il menu a discesa "Vista" per visualizzare i vari canali maschera.
Usare l'opzione File->Salva maschera per salvare un canale maschera su un'immagine .png.

**Note aggiuntive:**

  * Il canale alfa può essere incluso in un'immagine con tone mapping selezionando un formato file con canale alfa quando si salva l'immagine.
  * I canali Distanza e Materiali non hanno filtri anti-aliasing, per cui possono mostrare alcuni artefatti di scalettatura.  L'aggiunta di una piccola quantità di sfocatura gaussiana ad una maschera prima di usarla può aiutare ad attenuare queste scalettature.
  * Il canale Materiali codifica solamente 255 materiali diversi.  Se un disegno contiene un numero maggiore di materiali, alcuni colori vengono ripetuti.
