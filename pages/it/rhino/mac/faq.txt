====== Domande Frequenti su Rhino per Mac ======

--> Posso acquistare Rhino per Mac?#

No, Rhino per Mac è attualmente in via di sviluppo. Non è ancora in vendita.  Nel frattempo, potete scaricare [[http://www.rhino3d.com/download/wenatchee/5.0/wip|Rhino per Mac]] ed usarlo liberamente durante il periodo di sviluppo.  Il vostro feedback è benvenuto.

<--

-->Quando verrà rilasciato Rhino per Mac?#

Non lo sappiamo. La McNeel & Associates segue un ciclo di sviluppo poco comune, il quale prevede il rilascio di versioni premature ed incomplete dei nostri software in modo tale da poter ottenere dei riscontri dagli utenti. Rhino per Mac segue lo stesso stile di sviluppo usato per lo [[http://www.rhino3d.com/nr.htm|sviluppo di Rhino per Windows]].

Se desiderate vedere i bug ancora da risolvere prima dell'uscita della prima release, date un'occhiata a [[http://mcneel.myjetbrains.com/youtrack/issues?q=project:MR+release+target:5.0+%23unresolved+sort+by:+State+|questo elenco]].

<--
-->Una volta rilasciato, quanto costerà?#

Non abbiamo ancora stabilito i prezzi, ma sicuramente meno di Rhino per Windows.  Ci saranno un prezzo promozionale pre-release per gli utenti ufficiali di Rhino 5.0 per Windows ed un prezzo promozionale post-release per un tempo limitato aperto a tutti.

<--

-->Se acquisto Rhino per Windows, potrò ottenere Rhino per Mac gratuitamente? Quale sarà la politica di aggiornamento?#

Gli utenti di Rhino 5.0 per Windows potranno usufruire di una promozione pre-release, per cui una licenza di Rhino 5.0 per Windows si potrà usare per ottenere una copia di Rhino per Mac ad un prezzo speciale.
<--

-->Cos'è una WIP?#

WIP sta per "Work In Progress" (lavori in corso).  Praticamente è la nostra "beta" e spesso si pubblica in parallelo ad una versione commerciale stabile. La WIP contiene funzioni sperimentali o non ancora terminate.  Le WIP di solito sono disponibili per tutti gli utenti in possesso di una verisone commerciale (o educational) del programma.  La WIP di Rhino per Mac è in via di sviluppo da vari anni.  Attualmente offriamo una WIP pre-release (preliminare), più avanti offriremo una WIP post-release che sarà disponibile per tutti coloro che avranno acquistato la versione completa.
<--

--> Rhino per Mac ha un limite di durata. Cosa succede quando scade?#

La scadenza assicura che tutti stiano provando l'ultima versione e che non si stiano segnalando problemi che sono già stati risolti. 

Prima della scadenza di ogni WIP di Rhino per Mac, una nuova WIP sarà disponibile per il [[http://www.rhino3d.com/download/wenatchee/5.0/wip|download]]. Rhino per Mac verifica la presenza di eventuali aggiornamenti WIP ad ogni avvio e notifica la disponibilità di un'eventuale nuova versione. Ogni volta che sarà disponibile una nuova versione WIP, verrà pubblicato un messaggio anche nella [[http://discourse.mcneel.com/category/rhino-for-mac|sezione di Rhino per Mac]] del [[http://discourse.mcneel.com/ |forum di Discourse]].

<-- 

-->Dopo l'uscita della versione commerciale di Rhino per Mac, cosa succederà con la WIP?#
La WIP pre-release scadrà alcune settimane dopo il rilascio commerciale.  Ci sarà una WIP post-release, la quale sarà disponibile solo per coloro che avranno acquistato una versione di Rhino per Mac.
<--

-->Dopo l'uscita della versione commerciale di Rhino per Mac, ci saranno delle Service Release o aggiornamenti?#
Sì.  Gli aggiornamenti di Rhino per Mac 5.0 includeranno sia correzzioni di errori che nuove funzionalità.  Funzioni quali i layout e le sessioni di lavoro non verranno incluse nella versione iniziale, tuttavia, si prevede che vengano inserite in futuri aggiornamenti.  Coloro che acquisteranno Rhino per Mac 5.0 riceveranno questi aggiornamenti gratuitamente.
<--

-->In che cosa differisce Rhino per Mac da Rhino per Windows?#
  * Rhino per Mac è in grado di svolgere quasi tutte le operazioni di modellazione svolte da Rhino per Windows.
  * Rhino per Mac ha un motore di rendering integrato, oggetti di annotazione quali quote, testo e stampa semplice.

__Diversamente da Rhino per Windows, Rhino per Mac non è attualmente__

  * Estendibile con plug-in o add-on, per cui:
  * Non supporta RhinoCAM, RhinoGold, Matrix, Grasshopper.
  * Non supporta i layout, le sessioni di lavoro, gli strumenti di animazione (questi verranno rilasciati in successivi aggiornamenti).

...l'interfaccia di Rhino per Mac è significativamente diversa da quella di Rhino per Windows.
<--

-->Rhino per Mac funziona con lingue diverse dall'inglese?#

Sì. Attualmente supportiamo il francese, il tedesco, l'italiano, lo spagnolo, il cinese, il giapponese ed il coreano. Trattandosi di una versione ancora Work In Progress, per cui esistono ancora delle lacune nella localizzazione. 

Rhino per Macintosh usa la selezione lingue predefinita del Macintosh. Per usare una lingua diversa da quella predefinita di OS X, nel menu dell'applicazione
  - Cliccare su **Rhinoceros** e quindi su **Preferenze**.
  - Nel pannello delle **Preferenze di lingua**, specificare la lingua desiderata.

<-- 

-->Cosa non funziona? Perché ottengo il messaggio "Comando sconosciuto o non implementato"?#

Il nostro scopo è supportare tutte le funzionalità presenti in Rhino per Windows implementabili sulla piattaforma Macintosh, tuttavia, nella versione WIP corrente di Rhino per Mac mancano ancora alcune funzionalità. Si veda il [[http://www.rhino3d.com/nr.htm|processo di sviluppo]] usato per Rhino per Windows per ulteriori informazioni su come siamo soliti introdurre un nuovo prodotto. Per lo sviluppo di Rhino per Mac, stiamo seguendo la stessa politica. Attualmente ci troviamo nella [[http://www.rhino3d.com/nr.htm#phase1|fase 1: work-in-progress]]. 

In questa [[rhino:mac:whatworks|pagina web]] troverete una descrizione delle funzionalità già funzionanti e di quelle che devono ancora essere implementate.

<-- 

-->Come disinstallo Rhino?#

Seguite i seguenti passi per rimuovere completamente Rhino per Mac dal computer:

  - Rimuovere l'applicazione dalla cartella "Applicazioni".
  - Rimuovere la directory **/Libreria/Application Support/McNeel**. Questa directory contiene i modelli dei tutorial ed i manuali scaricati; può non esistere nel computer.
  - Rimuovere la directory  **~/Libreria/Application Support/McNeel**  dalla home directory. Questa directory viene usata opzionalmente da Rhino ed è possibile che non esista nel vostro computer. Può contenere i materiali creati con Toucan, gli script di Python ed altri plug-in di Rhino per Mac.
  - Rimuovere il file **~/Libreria/Preferenze/com.mcneel.rhinoceros.plist** dalla home directory. Questo file contiene tutte le vostre preferenze di Rhino.

<--
 
==== Compatibilità ====

-->I file di dati sono compatibili con la versione per Windows?#

Sì, i file di Rhino 5 sono identici. È inoltre possibile esportare i file di Rhino V4 per la compatibilità con Rhino V4 per Windows.

<-- 

-->Posso usare il mio mouse a due / tre tasti?#

Sì, tutti i computer Macintosh supportano mouse multi-pulsante e con rotellina. Si può comunque continuare ad usare un mouse Macintosh con un solo pulsante. Per simulare il clic con il pulsante destro del mouse, mantenere premuto il tasto Ctrl mentre si clicca sul pulsante singolo.

<-- 

-->Posso usare uno Spaceball/SpaceNavigator/SpaceExplorer?#

In questo momento, è supportato solo lo SpaceNavigator.

<--

==== Script e plug-in ====

-->Posso eseguire uno script di comandi sulla versione per Macintosh?#

Sì. Per caricare ed eseguire uno script di comandi, nel menu di Rhino, selezionare **Strumenti > Comandi > Leggi da file**.
 
<--

-->Posso eseguire un programma in RhinoScript sulla versione per Macintosh?#

No. RhinoScript si basa su VisualBasic e VisualBasic non può essere eseguito su OS X. Stiamo usando Python per lo scripting su entrambe le versioni di Rhino, per cui si potranno scrivere script sia sulla versione per Mac che su quella per Windows. Si veda il [[http://discourse.mcneel.com/category/scripting | forum di supporto per lo scripting di Rhino]] per il supporto per lo scripting con Python per le versioni Windows ed OS X.

<--


-->I plug-in di terze parti funzioneranno su Rhino per Mac?#

Forse. Tuttavia, i plug-in per Windows non funzioneranno sul Mac. La decisione di portare o meno un plug-in su Rhino per Mac dipenderà da ciascun sviluppatore.
<--
 
-->La versione per Macintosh supporterà il mio plug-in C?#

In futuro. Non siamo ancora pronti per fornire supporto agli utenti di plug-in C++, ma intendiamo poterlo fare in futuro. Dovrete ricompilare i vostri plug-in usando il sistema di sviluppo di Macintosh. A seconda della complessità del vostro plug-in, è possibile che non sia necessario molto lavoro per creare un plug-in che si compili e funzioni sia su Windows che su Macintosh.

<--

-->La versione per Macintosh supporterà il mio plug-in .NET?#

In futuro. Stiamo lavorando a degli strumenti che consentiranno agli sviluppatori di plug-in per Rhino di scrivere plug-in eseguibili sia su OS X che su Windows.
<--
 



====== Problemi ======
-->Come segnalo un problema?#

Si veda [[reportingproblems|Segnalazione di problemi]].

<--

==== Problemi di installazione ====

-->È necessario che disinstalli Rhino prima di installare una versione più recente?#

No. 

<-- 

-->Messaggio di OS X: "Impossibile aprire le seguenti immagini disco." Cosa faccio?#

È probabile che il file .dmg scaricato sia danneggiato.  Verificare che il file .dmg scaricato sia valido. A volte i file si possono danneggiare durante il download.

  - Avviare il programma Utility Disco **/Applicazioni/Utility/Utility Disco**
  - Dal menu, selezionare **Immagini > Verifica...** Apparirà la finestra di dialogo "Apri file".
  - Selezionare il file .dmg scaricato. Si trova nella cartella Download e si chiama rhinoceros_wip_YYYYMMDD.dmg
  - Se il file scaricato non è valido, andare alla pagina [[http://www.rhino3d.com/download/wenatchee/5.0/wip|download]] e richiedere un altro link di download.
  - Se succede di nuovo, la vostra connessione Internet non è affidabile e dovreste cercare di scaricare il file usando una connessione Internet diversa.  Il file di download supera i 100 Mb.

<-- 

-->Ho installato l'ultima versione di Rhino e continua a dire che è scaduto. Cosa faccio?#

Risultano installate varie copie di Rhino e continua a lanciarsi la versione scaduta. Occorre rimuovere **tutte** le copie di Rhino. 

Fare doppio clic su un file 3DM qualsiasi. Se il file si apre in Rhino, vorrà dire che da qualche parte c'è ancora una copia di Rhino installata. 
  - Cliccare con il tasto destro sull'icona di Rhino nel Dock, selezionare **Opzioni > Mostra nel Finder** dal menu per scoprire dove si trova la copia.
  - Trascinare la copia nel Cestino. 
  - Dopo aver eliminato tutte le copie di Rhino, quando si andrà a fare doppio clic su un file 3DM, esso si aprirà con TextEdit. Se ciò accade, vorrà dire che tutte le copie di Rhinoceros sono state rimosse.
  - Installare di nuovo la versione appena scaricata.

<--


==== Altri problemi ====

-->Rhino per Mac è andato in crash! Cosa faccio?#

Si veda [[macrhinocrash|Rhino è andato in crash - Cosa faccio?]]

<--
 
-->La versione corrente di Rhino per Mac ha un problema. Voglio scaricare la versione precedente.#

Le versioni WIP precedenti di Rhino per Mac non sono disponibili. Partecipando al programma di prova delle versioni Work In Progress, avete accettato di segnalare i problemi riscontrati. Si veda l'articolo [[rhino:mac:reportingproblems|Segnalazione dei problemi riscontrati con Rhino per Mac]] per vedere come segnalarci i problemi trovati ed aiutarci a risolverli.

<-- 

-->Mi è apparsa una finestra di dialogo con il messaggio "Errore del programma" ed ora Rhino per Mac non funziona più.#

Quando Rhino per Mac si trova di fronte ad una situazione imprevista, mostra una finestra di dialogo con un messaggio di "Errore del programma" generico. Dopo questo errore, Rhino per Mac si arresta internamente, dopodiché non è più possibile eseguire nessun comando o opzione da menu. Si può salvare il file ed uscire da Rhino per Mac, ma non molto di più. Abbiamo bisogno di sapere quando si è verificato l'errore. 
Mentre state lavorando con Rhino, vi può apparire la seguente finestra di dialogo:

Rhino mostra questa finestra di dialogo generica in varie situazioni. Non tutte le funzionalità sono state implementate in Rhino; questa finestra appare quando si sta cercando di usare una funzionalità non ancora implementata. In Rhino c'è inoltre del codice programma che dovrebbe venir usato solo nella versione di Rhino per Windows. Se un'operazione che state eseguendo cerca di eseguire questo codice, otterrete una finestra di dialogo di "Errore di Rhino". Infine, contenendo questa versione iniziale del codice molti test di debug, questa finestra vi può apparire anche quando un test interno scopre una situazione che non dovrebbe avere luogo.

{{:rhino:mac:notimpl.png?nolink|}}

Se vi appare una di queste finestre di dialogo, prendete nota del nome del file, del numero di riga e delle informazioni sulla versione. Mandateci quindi queste informazioni a <mactech@mcneel.com>, spiegandoci cosa stavate facendo quando vi è comparsa questa finestra di dialogo. Cercheremo di riprodurre il problema e di trovare una soluzione affinché l'errore non si ripeta.

Dopo la comparsa di questa finestra di dialogo, l'uso di Rhino viene limitato a pochi comandi. Potrete salvare il file ed uscire da Rhino, ma non potrete fare molto di più.

<-- 


--> Mi piacerebbe poter ripetere l'ultimo comando con un clic destro del mouse #

Disattivando il menu contestuale si consente la ripetizione.

  - Cliccare su **Rhinoceros** e quindi su **Preferenze**.
  - Selezionare il pannello **Mouse**.
  - Nella sezione **Pulsante destro del mouse**, togliere la spunta alla casella **Abilita menu contestuali**.

<--