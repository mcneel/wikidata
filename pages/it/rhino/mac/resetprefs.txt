====== Rhino per Mac - Preferenze ======
Di seguito alcune procedure per la gestione delle preferenze di Rhino per Mac.

Rhino per Mac 5.3.2 e versioni successive e tutte le build di Rhino 6 per Mac offrono 3 comandi utili per la gestione delle preferenze:

  - **ExportPreferences**: consente di esportare le preferenze del file .plist per scopi di backup o condivisione.
  - **ImportPreferences**: consente di importare selettivamente le preferenze da un file .plist.
  - **ResetPreferences**: elimina i valori delle preferenze modificate durante l'esecuzione del comando.  Alla chiusura di Rhino, il programma salva le preferenze applicate in questo momento, tra cui posizioni, preferenze della barra laterale e qualsiasi altra impostazione utilizzata/modificata dall'esecuzione del comando _ResetPreferences.

Si consiglia di utilizzare i comandi descritti in alto per la gestione delle preferenze.  Tuttavia, in caso di problemi con le preferenze, è possibile utilizzare la seguente procedura manuale.

==== Salvare una copia delle preferenze correnti di Rhino per Mac ====
  - **Esci** da Rhino.
  - Nel **Finder**, tenere premuto il tasto **Opzione** e selezionare **Libreria** sul menu **Vai**.
  - Aprire la cartella **Preferenze**.
  - Cercare il file **com.mcneel.rhinoceros.plist**.  Selezionare **Duplica** facendo clic con il tasto destro del mouse sul menu contestuale per effettuare una copia.  La copia verrà chiamata **com.mcneel.rhinoceros copy.plist**.  (**NOTA**: In Rhino 7 o versione successiva, il file delle preferenze include un numero di versione come: com.mcneel.rhinoceros.7.plist)

==== Reimpostare le preferenze di Rhino ====
Seguire questa procedura per rimuovere tutte le preferenze di Rhino modificate per riportarle ai valori originali.

  - **Uscire** da Rhino.
  - Aprire l'applicazione **Terminale** nella cartella **Applicazioni** > **Utility**. \\ Apparirà una finestra con un prompt dei comandi.
  - Digitate **defaults delete com.mcneel.rhinoceros** e premete Invio. **NOTA**: In Rhino 7 o versione successiva, il file delle preferenze include un numero di versione come: com.mcneel.rhinoceros.7.plist.
  - Attendere finché il prompt di Terminale non viene visualizzato nuovamente L'operazione potrebbe richiedere 15-20 secondi.
  - Uscire dall'applicazione Terminale.

==== Ripristinare le preferenze di Rhino salvate ====
Seguire questa procedura per sostituire tutte le preferenze di Rhino attuali con una copia salvata precedentemente.

  - **Uscire** da Rhino.
  - Nel Finder, tenere premuto il tasto **Opzione** e selezionare **Libreria** sul menu Vai.
  - Aprire la cartella **Preferenze**.
  - Cercare il file **com.mcneel.rhinoceros.plist**.  Trascinarlo nel Cestino.  **NOTA**: In Rhino 7 o versione successiva, il file delle preferenze include un numero di versione come: com.mcneel.rhinoceros.7.plist)
  - Rinominare il file con le preferenze salvate precedentemente inserendo **com.mcneel.rhinoceros.plist**.
    - Nota: se il file plist salvato viene spostato in un'altra cartella, occorre trascinarlo nuovamente nella cartella **preferenze**.
  - Aprire  l'applicazione Terminale in Applicazioni > Utility. \\ Apparirà una finestra con un prompt dei comandi.
  - Digitare **defaults read com.mcneel.rhinoceros** e premere Invio.  Varranno visualizzate numerose informazioni sulla finestra di Terminale.
  - Uscire dall'applicazione Terminale.