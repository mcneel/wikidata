======Convalida della licenza di Rhino 5======
> **Prodotto:** //[[zoo:zoo5|Zoo 5]]//
> **Sommario:** //La convalida delle licenze di Rhino 5 e come essa funziona con lo Zoo.//

=====Informazioni generali=====
Rhino 5 introduce un nuovo sistema di convalida delle licenze allo scopo di ridurre la pirateria delle licenze di Rhino. La convalida delle licenze associa la vostra licenza al vostro indirizzo e-mail (o al vostro dominio di posta elettronica nel caso delle licenze lab) e, per le licenze di aggiornamento, al vostro codice di licenza precedente. 

Quando aggiungete una licenza di Rhino 5 allo Zoo, vi viene richiesto di convalidarla online. Le licenze di Rhino 5 vanno convalidate prima di poter essere usate.

=====Aggiornamento da una versione precedente =====
Quando aggiornate Rhino da una versione precedente, la convalida delle licenze associa la licenza della vostra versione precedente di Rhino alla licenza alla quale state aggiornando. Le licenze di versioni precedenti possono essere usate per l'aggiornamento ad una sola licenza di Rhino 5. Immaginiamo, per esempio, un'azienda che possiede quattro licenze di Rhino 4 ed effettua l'aggiornamento a Rhino 5. Affinché la convalida riesca, ogni installazione dell'aggiornamento va associata ad una licenza diversa di Rhino 4.

===== Il processo di convalida =====
Quando aggiungete un codice CD-Key valido di Rhino 5 allo Zoo, appare la procedura guidata della convalida della licenza. Seguite le istruzioni sullo schermo per convalidare la vostra licenza.

Nel caso in cui vi venga restituito un errore durante la convalida della licenza, contattate il [[http://www.rhino3d.com/support|Supporto tecnico di McNeel]] per richiedere assistenza. Vi preghiamo di inviare la descrizione dell'errore.

===== Convalida offline =====
Se il server dello Zoo non è connesso a Internet, si può realizzare la convalida della licenza offline. Il procedimento è il seguente:

  - Andare su un sistema con accesso a Internet.
  -  Visitare la pagina **https://www.mcneel.com/validate/rhino/5**.
  - Immettere l'indirizzo di posta elettronica ed il codice CD-Key di Rhino 5.
  - In caso di aggiornamento, inserire il codice CD-Key della versione precedente di Rhino.
  - Il codice di convalida verrà visualizzato sullo schermo. Lo si stampi o lo si salvi in un file di testo.
  - Ritornare sul sistema del server dello Zoo.
  - Eseguire ZooAdmin, inserire il codice CD-Key di Rhino 5 e fare clic su OK.
  - Inserire il codice di convalida nella procedura guidata per la convalida e quindi cliccare su Avanti.

Rhino verrà correttamente convalidato offline.

\\

{{tag>Zoo5}}