====== Cosa funziona e cosa non funziona in Rhino per Mac ======

Questa pagina non vuole essere un elenco esauriente di tutte le funzionalità disponibili o mancanti, né tantomeno un elenco dei principali bug. Vuole semplicemente fornire una visione d'insieme dello stato corrente di Rhino per Mac.

==== Cosa funziona? ====

È possibile aprire, creare, modificare e salvare i documenti di Rhino, compresi i documenti di Rhino per Windows.

Si può lasciare aperto più di un documento di Rhino contemporaneamente e lavorare su tutti i documenti in modo simultaneo.

È possibile usare taglia, copia e incolla, anche tra documenti diversi di Rhino.

La maggior parte dei comandi di Rhino (non tutti), funziona.

Quasi tutta la finestra di dialogo delle proprietà oggetto è stata implementata. Si trova nel menu Modifica/Proprietà oggetto...

Parte della finestra di dialogo delle opzioni è stata implementata, ma non come in Windows. Visto che si possono tenere aperti vari documenti allo stesso tempo, le proprietà del documento sono state separate dalle proprietà dell'applicazione. Le proprietà dell'applicazione si trovano nel menu Rhino/Preferenze... Le proprietà del documento si trovano nel menu File/Impostazioni... La finestra di dialogo delle proprietà del documento esiste, ed i pannelli Griglia e Mesh funzionano.

Il programma è dotato di importatori per i formati .DWG, .PDF, .AI, .FBX, .OBJ, .STL ed .IGES. Il programma è dotato di esportatori per i formati .DWG, .AI, .FBX, .OBJ, .SAT, .STL ed .IGES.

==== Cosa non funziona? ====

In Rhino per Mac, funziona solo il motore di rendering di Toucan. Nessun altro motore di rendering verrà implementato a breve termine.

La visualizzazione pagina non funziona.

==== Limitazioni di Rhino per Mac ====

Alcune funzionalità sono state implementate solo parzialmente. Questa sezione descrive alcune delle limitazioni.

Ci sono esattamente quattro viste. È possibile cambiare le dimensioni delle viste esistenti e persino compattarle con una larghezza pari a zero, ma non si può farle sparire.

La stampa è limitata. Con Rhino per Mac //si può// stampare un documento, ma le capacità di stampa sono molto limitate. Rhino per Mac stampa la vista selezionata, così come la si visualizza. Se si ingrandisce la vista, l'immagine stampata sarà più grande.

In alternativa, per creare un'immagine per la stampa, si usi il motore di rendering integrato.