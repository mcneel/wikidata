====== Non riesco a trovare il mio codice di licenza di Rhino ======

Il codice di licenza di Rhino è molto importante per stabilirne la proprietà. I codici di licenza sono la parte di maggior valore delle licenze di Rhino. Manteneteli in un posto sicuro.

Se non trovate il vostro codice di licenza, continuate a cercare. 

Se avevate la versione 1, 2 o 3 di Rhino, il CD corrispondente si trovava in una busta sulla parte posteriore della guida all'uso, per cui assicuratevi di controllare la vostra libreria.  La guida all'uso aveva uno spessore di circa 2.5 cm, era di color nero lucido ed aveva un logo di Rhino piuttosto grande sulla copertina.    La versione 4 di Rhino veniva fornita in una custodia DVD, con un'etichetta nera.

Se non riuscite a trovare la vostra copia di Rhino ed avete registrato il prodotto, possiamo aiutarvi a trovare il vostro codice di licenza.  Se invece avete bypassato la registrazione, non ci sarà traccia del codice.  Non tenevamo traccia dei numeri di serie dopo la spedizione dei prodotti, per cui il numero del vostro ordine non ci sarà d'aiuto.  

Vi ricordiamo che, a causa di obblighi contrattuali relativi alla programmazione del nucleo che allora avevamo ottenuto in licenza da terzi, la sostituzione non è possibile per le versioni 1 e 2 di Rhino. 

Se proprio non riuscite a trovare il prodotto fisico da nessuna parte, esistono delle opzioni di sostituzione per la versione commerciale completa.  Per ulteriori informazioni, contattate l'ufficio regionale più vicino:

^Regione ^Telefono ^
|America settentrionale|+1 (206) 545-7000|
|Europa|+34 93 319 9002 |
|Medio Oriente|+34 93 319 9002 |
|Africa|+34 93 319 9002 |
|America latina|+1 (305) 513-4445 |
|Giappone|+81-3-6825-8431|
|Corea|+2-6965-7995|
|Taiwan|+6-2382693 |
|Cina (Settentrionale)|+86-021-56496412|
|Cina (Meridionale)|+86-755-29642189|
|Hong Kong|8199-0656|
|Asia meridionale|+6 03 2169 6345|