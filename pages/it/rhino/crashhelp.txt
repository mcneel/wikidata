====== Diagnostica di errori di avvio di Rhino 5 ======

Se Rhino non si avvia o va in crash all'avvio, qui troverete una serie di informazioni utili per capire a cosa possa essere dovuto e come risolvere il problema.

=== Se Rhino 5 non si avvia ===
  * Iniziate nel modo più semplice
    * Fate doppio clic sull'icona di Rhino sul desktop oppure sulla voce del menu di avvio.
    * Per ora, cercheremo di avviare Rhino senza usare il doppio clic o il drag-and-drop di un file. 
      * Se Rhino si avvia nel modo più semplice, allora possiamo passare ad esaminare un file determinato.
    * Se Rhino si avvia facendo doppio clic sull'icona o dalla voce del menu di avvio, il problema probabilmente è legato ad un file specifico.
=== Se Rhino continua a non avviarsi ===
  * **Avviate in modalità sicura**.
    * La modalità sicura avvia Rhino senza usare l'accelerazione grafica e senza caricare i plug-in.
    * Dal **menu Start di Windows**, cliccate sulla voce 
      * **Rhinoceros 5.0 in Safe Mode** o 
      * **Rhinoceros 5.0 (64-bit) in Safe Mode**
      * Rispondete **Sì** alla richiesta di caricare le **barre degli strumenti** e **No**  alla richiesta di caricare l'RDK.

  * Se **Rhino si avvia in modalità sicura**, è probabile che il problema sia causato da un **driver video** o da un **plug-in**.
    * Nel menu di Rhino: **Strumenti - Opzioni - Vista - OpenGL**, **deselezionate** la casella denominata **Usa modalità di accelerazione grafica hardware**. 
    * Chiudete Rhino ed avviatelo in modo normale (non usando la modalità sicura). 

    * Se **Rhino si avvia con l'accelerazione hardware disattivata**, è probabile che il problema derivi dal **driver della scheda video**. 
      * **Scaricate ed installate un driver corrente** per la vostra scheda video. Vi consigliamo di aggiornare i driver dal sito del produttore dell'hardware, non da un sito di terze parti.
        * nVidia:  http://www.nvidia.com/Download/index.aspx
        * Intel:   http://downloadcenter.intel.com/Default.aspx
        * ATI/AMD: http://support.amd.com/us/gpudownload/Pages/index.aspx
        * Apple:   http://support.apple.com/downloads/#bootcamp
        * Qualsiasi altro sito corrispondente al produttore della vostra scheda video
        * Nota: Se usate un computer portatile, è probabile che dobbiate ottenere l'aggiornamento dei driver dal produttore del portatile.
      * Riavviate Rhino in modo normale (non usando la modalità sicura).

    * Se **Rhino continua ad andare in crash dopo aver disattivato l'accelerazione hardware**, è probabile che il problema sia causato da un **plug-in**.
      * **Riavviate in modalità sicura** e **selezionate** la casella **Usa modalità di accelerazione grafica hardware**. 
      * Nel menu di Rhino: **Strumenti - Opzioni - Plug-in**, **deselezionate** la casella **Attivato** per tutti i plug-in non forniti con Rhino, quindi **selezionate** la casella  **Richiedi caricamento plug-in disattivati** nella parte inferiore della scheda.
      * Chiudete Rhino ed avviatelo in modo normale (non usando la modalità sicura). 
        * **Rispondete No** al caricamento di tutti i plug-in disattivati.

      * Se **Rhino si avvia con alcuni plug-in disattivati**, il problema deriva da uno di questi plug-in. 
        * **Riavviate Rhino in modo normale** e rispondete **Sì** al caricamento di **un plug-in alla volta** e No al resto, fino a determinare qual è il plug-in che causa il problema.
        * Una volta determinato di che plug-in si tratta, ritornate su **Strumenti - Opzioni - Plug-in** e **Selezionate la casella Attivato** di tutti i plug-in tranne quello incriminato.

      * Se **Rhino va in crash in modalità sicura** o non riuscite a risolvere il problema con nessuno di questo metodi, contatte il nostro team di supporto per ricevere assistenza: http://www.rhino3d.com/support.
----