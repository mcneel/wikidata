===== Creare e gestire team in Rhino Accounts =====

//Nota: questa operazione è richiesta solo se desideri condividere la licenza con altri utenti.//

==== Creare un team ====

  - Accedi a [[https://accounts.rhino3d.com | Rhino Accounts]] oppure crea un account se non ne hai ancora uno.
  - Fai clic su **Team**.
  - Fai clic su **Nuovo team**.
  - Inserisci il nome del team, la descrizione e fai clic su **Crea nuovo team**.

Di default, sei il proprietario del team. I team devono avere almeno un proprietario e uno o più amministratori e/o membri. 

==== Invitare membri ====

  - Fai clic sul pulsante **Azione**, quindi su **Invita membri**.
  - Seleziona la lingua in cui desideri inviare gli inviti.
  - Inserisci gli indirizzi e-mail delle persone che vuoi invitare.
  - Fai clic su **Invia**.

L'invito verrà inviato ai membri del team per creare un account Rhino se non ne hanno già uno.

=== Ruoli ===
Quando aggiungi persone al team, puoi assegnare loro determinati ruoli.

**Membro**: può usare le licenze appartenenti al team.

**Amministratore**: oltre ad avere tutti i permessi di membro, può aggiungere e rimuovere membri e licenze.

**Proprietario**: oltre ad avere tutti i permessi amministratore, può aggiungere e rimuovere amministratori e proprietari.


Puoi aggiungere e rimuovere membri o cambiare il loro ruolo, quando necessario.